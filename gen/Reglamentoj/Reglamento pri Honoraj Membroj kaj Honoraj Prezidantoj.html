<div id="dok-Reglamentoj@Reglamento pri Honoraj Membroj kaj Honoraj Prezidantoj">
<h1>Reglamento pri Honoraj Membroj kaj Honoraj Prezidantoj</h1>
<ol>
<li>Tutmonda Esperantista Junulara Organizo (TEJO) havas laŭ sia Statuto Honorajn Membrojn kaj Honorajn Prezidantojn.</li>
<li>TEJO honoras ne pli ol unu personon en ĉiu jaro, ĉu kiel Honoran Membron, ĉu kiel Honoran Prezidanton.</li>
<li>Membroj de la gvidorganoj de TEJO ne rajtas elektiĝi kiel Honora Membro aŭ Honora Prezidanto dum ili oficas en la koncerna organo, nek dum unu jaro ekde sia eksiĝo.</li>
<li>Proponon pri elekto de Honora Membro aŭ de Honora Prezidanto faras, aŭ la Estraro, aŭ dek komitatanoj, aŭ 25 Individuaj Membroj loĝantaj en almenaŭ kvin diversaj landoj. Ĝin ricevas la Ĝenerala Sekretario.</li>
<li>La Estraro konsideras proponon laŭ la meritoj, kaj prezentas al la Komitato kun siaj rekomendoj. Specife, la Estraro povas rekomendi, ke propono elekti personon Honora Prezidanto estu traktita kiel propono elekti la koncernan personon Honora Membro.</li>
<li>La elekto de Honora Membro aŭ Honora Prezidanto fare de la Komitato ekvalidas, nur kiam tiu persono akceptas la honoron.</li>
<li>Honoraj Membroj kaj Honoraj Prezidantoj de TEJO ricevas la samajn servojn kiel patronoj de TEJO.</li>
</ol>
</div>