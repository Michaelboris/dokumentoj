<!doctype html>
	<html lang="eo">
		<head>
			<meta charset="utf-8">
			<title>Reglamento pri elekto de komitatanoj B</title>
		</head>
		<body>
<div id="dok-Reglamentoj@Reglamento pri elekto de komitatanoj B">
<h1>Reglamento pri elekto de komitatanoj B</h1>
<ol>
	<li>Pri la nombro de elekteblaj komitatanoj B validas la pli alta el la membrocifero je la komenco de la elektoproceduro kaj la membrocifero je la 31-a de decembro de la antaŭa jaro.</li>
	<li>La Ĝenerala Sekretario anoncas en la oficiala gazeto la nombron de elekteblaj komitatanoj B kaj invitas kandidatojn. La Ĝenerala Sekretario anoncas ankaŭ limdaton por la ricevo de la kandidatiĝoj en la Centra Oficejo, kiu devas esti minimume 45 tagojn post apero de la anonco.</li>
	<li>
		Valida kandidatiĝo konsistu el:
		<ol type="A">
			<li>Nomo de la kandidato.</li>
			<li>Biografieto kaj deklaro pri la movadaj celoj de la kandidato, kiuj kune ampleksas maksimume 100 vortojn.</li>
			<li>Subskribo de la kandidato.</li>
			<li>Subtenleteroj aŭ subtenaj subskriboj de minimume 5 individuaj membroj el minimume 2 landoj.</li>
		</ol>
	</li>
	<li>Post la difinita limdato oni kalkulas la nombron de validaj kandidatiĝoj. La Ĝenerala Sekretario aperigas en la oficiala gazeto la nomojn kaj sinprezentojn de la kandidatoj.</li>
	<li>Komitatanoj B estas elektataj per reta voĉdono. Gvidas retan voĉdonadon la Ĝenerala Sekretario.</li>
	<li>
		La Estraro difinas la teknologion uzatan por voĉdono de Komitatanoj B kiu respektu la sekvajn kriteriojn:
		<ol type="A">
			<li>Nur Individuaj Membroj povas voĉdoni.</li>
			<li>Ĉiu Individua Membro povas voĉdoni nur unufoje.</li>
			<li>Eblas voĉdoni por maksimume tiom da kandidatoj kiom estas la nombro de elekteblaj kandidatoj.</li>
			<li>La esprimita voĉdono estas sekreta.</li>
		</ol>
	</li>
	<li>La provizoraj rezultoj ĝis la fino de la voĉdonperiodo estas sekretaj.</li>
	<li>Plej malfrue unu semajnon post la apero de la kandidatlisto, la Ĝenerala Sekretario ekigas la balotadon per reta informo al la individuaj membroj.</li>
	<li>Rajtas voĉdoni la individuaj membroj en la jaro, kiam la elektoproceduro komenciĝis kaj la individuaj membroj en la jaro kiam ĝi finiĝas.</li>
	<li>La balotado daŭras 15 tagojn. La Estraro anoncu la rezulton plej malfrue 3 tagojn post la fino de la balotado.</li>
	<li>Ne estas necesa ajna kvorumo.</li>
	<li>La voĉdono sekvas la proceduron en artikolo 3 de la Reglamento pri voĉdonadoj. Oni informas pri la rezulto en la oficiala gazeto.</li>
	<li>Okaze ke la nombro da elektitaj kandidatoj estas malpli alta ol la nombro da elekteblaj kandidatoj laŭ la artikolo 4.2 de la Ĝenerala Reglamento, okazu nova elekto laŭ la artikolo 2 de ĉi tiu reglamento. La anonco pri la nova elekto devas aperi ene de 90 tagoj ekde la elekto de la anonco de la rezultoj de la antaŭa elekto.</li>
	<li>Okaze de morto, grava malsano, demisio, perdo de komitataneco aŭ ŝanĝo de komitataneco de Komitatano B, okazu nova elekto laŭ la artikolo 2 de ĉi tiu reglamento. La anonco pri la nova elekto devas aperi ene de 60 tagoj ekde la ekskomitataniĝo, krom se estas malfermita kandidatiĝprocezo laŭ la artikolo 13 kaj eventuale plilongiĝos la anoncperiodo je minimume 60 kromaj tagoj.</li>
</ol>
</div>
</body>
	</html>
	