<div id="dok-Reglamentoj@Reglamento pri elekto de komitatanoj C">
<h1>Reglamento pri elekto de komitatanoj C</h1>
<ol>
	<li>La Ĝenerala Sekretario anoncas al la Junaj Amikoj de Esperanto la la kandidatiĝeblon kiel komitatanoj C kaj invitas kandidatojn. La Ĝenerala Sekretario anoncas ankaŭ limdaton por la ricevo de la kandidatiĝoj kiu devas esti minimume 45 tagojn post apero de la anonco.</li>
	<li>
		Valida kandidatiĝo konsistu el:
		<ol type="A">
			<li>Nomo de la kandidato.</li>
			<li>Biografieto kaj deklaro pri la movadaj celoj de la kandidato, kiuj kune ampleksas maksimume 100 vortojn.</li>
			<li>Subskribo de la kandidato.</li>
			<li>Subtenleteroj aŭ subtenaj subskriboj de minimume 5 Junaj Amikoj de Esperanto el minimume 2 landoj.</li>
		</ol>
	</li>
	<li>Post la difinita limdato oni kalkulas la nombron de validaj kandidatiĝoj kaj, se venis neniu kandidatiĝo, remalfermas la kandidatiĝperiodon dum kromaj 45 tagoj ĝis kiam venas almenaŭ unu kandidatiĝo.</li>
	<li>La Ĝenerala Sekretario aperigas en la oficiala gazeto kaj en mesaĝo al la Junaj Amikoj de Esperanto la nomojn kaj sinprezentojn de la kandidatoj</li>
	<li>La Ĝenerala Sekretario en tiu mesaĝo sendas detalajn informojn pri la reta platformo elektita de la Estraro por la reta baloto de komitatanoj C kaj la limdato por voĉdoni kiu devas esti minimume 15 tagojn post apero de la anonco.</li>
	<li>
		La reta platformo por elekto de Komitatanoj C devas respekti la sekvajn kriteriojn:
		<ol type="A">
			<li>Nur Junaj Amikoj de Esperanto povas voĉdoni.</li>
			<li>Ĉiu Juna Amiko de Esperanto povas voĉdoni nur unufoje</li>
			<li>Eblas voĉdoni nur por unu kandidato.</li>
			<li>La esprimita voĉdono estas sekreta.</li>
			<li>La provizoraj rezultoj ĝis la fino de la voĉdonperiodo estas sekretaj.</li>
		</ol>
	</li>
	<li>La voĉdono sekvas la proceduron en artikolo 2 de la Reglamento pri voĉdonadoj. Oni informas pri la rezulto en la oficiala gazeto kaj en mesaĝo al la Junaj Amikoj de Esperanto</li>
	<li>La mesaĝoj al la Junaj Amikoj de Esperanto povas esti senditaj aparte aŭ kadre de bulteno regule sendata al ĝi.</li>
</ol>
</div>